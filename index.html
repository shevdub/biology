<!DOCTYPE html>
<html>
    <head>
        <title>Принципи наукової класифікації організмів</title>
        <link href="design.css" rel = "stylesheet" style="text/css">
</head>
<body>
    <h1>Принципи наукової класифікації організмів</h1>

<div> Одним з головних принципів сучасної систематики є виявлення родинних зв’язків між різними групами організмів, як тих, що існують тепер, так і тих, що колись вимерли.
    Саме на цьому ґрунтується виділення систематичних груп надвидового рангу: родів, родин і т. д.
    Біологічна класифікація - упорядковування різноманітних існуючих і вимерлих видів організмів , їх розподіл, на певні систематичні групи (таксони) та опрацювання природної системи
    органічного світу. Основним з головних принципів сучасної систематики є виявлення родинних звязків 
    між різними групами організмів ,як тих,що існують тепер, так і тих,що колись вимерли. Основні систематичні категорії – це вид, рід, родина, ряд, клас, тип, царство.Важливим етапом
    у розвитку систематики було створення філогенетичного напряму, який започаткував Е. Геккель. Цей учений вважав, що для класифікації організмів 
    важливо враховувати не стільки їхню зовнішню подібність, скільки родинні зв’язки — ступінь спорідненості.
</div>

<head>
    <A href="https://uahistory.co/pidruchniki/ostapchenko-biology-and-ecology-10-class-2018-standard-level/6.php"></A> 
</title> 
</head>
<img src="1.jpg" width="500px">
    <div>Дивергенція — еволюційний процес розходження ознак у нащадків спільного предка. Цей процес пояснює, чому протягом розвитку життя на нашій планеті, 
    незважаючи на постійне вимирання певної кількості видів, загальне видове різноманіття не тільки не скорочувалося, а й поступово зростало. Припустимо, що колись 
    існував предковий вид А, який охоплював широкий ареал. Умови існування в різних його частинах могли змінюватись. Щоб вижити в нових умовах, популяції цього виду мали до 
    них пристосовуватись. Через певний час генофонд таких популяцій міг змінитися настільки, що їхні представники втрачали здатність схрещуватись між собою.
    Так відбуваються процеси видоутворення — виникнення нових видів. 
    Сучасні системи організмів називають природними, або філогенетичними. Філогенетична систематика базується на таких принципах:
    
    • усі сучасні види є нащадками викопних форм, чим забезпечується безперервність життя;

    • викопні види є або сліпими гілками еволюції (тобто такими, які не дали початок дочірнім), або предками сучасних видів;
    
    • видоутворення відбувається переважно шляхом дивергенції, тому кожна природна систематична група є монофілетичною і має включати всіх нащадків спільного предка, як тих, що існують нині, так і вимерлих;
    
    • кожний тип тварин (відділ рослин) має притаманний лише йому загальний план будови, який докорінно відрізняється від інших завдяки унікальним ознакам, які називають діагностичними; завдання: пригадайте ознаки представників відділу Покритонасінні (Квіткові), які відрізняють їх від інших відділів вищих рослин;
    
    • різноманіття видів є наслідком їхніх адаптацій до певних умов довкілля (явище адаптивної радіації);
    
    • певні таксони включають як одноклітинні види, так і багатоклітинні, якщо ці види є спорідненими (наприклад, відділи Зелені та Червоні водорості);
    
    • загальною метою сучасної систематики є створення єдиної всеосяжної системи організмів, яка відбивала б хід еволюції.

    Багато уваги в систематиці приділяють також вивченню мітохондрій і хлоропластів. Згідно з теорією симбіогенезу, яку в остаточному вигляді сформулювала американська біологиня Л. Маргуліс,
     мітохондрії та хлоропласти є нащадками клітин прокаріотів: мітохондрії — аеробних гетеротрофних бактерій, хлоропласти — ціанобактерій. 
     Проникнувши у предкову клітину еукаріотів, такі прокаріоти втратили власну самостійність, але зберегли певний ступінь автономії. 
     Вивчення спадкового матеріалу цих органел також дає інформацію про ступінь спорідненості певних груп організмів. </div>
    </body>
</html>